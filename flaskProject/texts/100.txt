Po pierwsze, ważne jest znalezienie doświadczonego dentysty, w którego gabinecie będziesz czuć się swobodnie i którego obdarzysz zaufaniem. Następnym krokiem jest ustalenie terminu badania kontrolnego – należy je przeprowadzić przed pojawieniem się jakichkolwiek problemów. Podczas pierwszej wizyty stomatolog przeprowadzi pełny wywiad dotyczący Twojego zdrowia. Pamiętaj, aby podczas kolejnych wizyt informować go o wszelkich zmianach swojego stanu zdrowia. Będzie chciał pomóc Ci w zachowaniu dobrego zdrowia jamy ustnej i zapobiec powstaniu poważniejszych problemów poprzez ich wyszukanie i jak najszybsze wyleczenie. Większość wizyt u stomatologa polega na przeglądzie stanu uzębienia i dziąseł. Regularne odbywanie takich wizyt kontrolnych (najlepiej co 6 miesięcy) sprawi, że Twoje zęby pozostaną czyste i będą Ci dłużej służyły, bez bolesnych dolegliwości. Prawie w każdym przypadku w trakcie wizyty kontrolnej stomatolog lub higienista przeprowadza kompletne czyszczenie zębów. Przy pomocy specjalnych instrumentów usuwa osad z miejsc poniżej linii dziąseł oraz z powierzchni zębów, usuwając nagromadzoną tam płytkę bakteryjną i kamień nazębny, który może być przyczyną choroby dziąseł, ubytków tkanki zęba, nieprzyjemnego zapachu z ust i innych problemów. Stomatolog może poprosić o wykonanie zdjęcia pełnego uzębienia, zwanego pantomogramem. Umożliwia ono uzyskanie pełnego obrazu górnej i dolnej szczęki, dzięki czemu stomatolog może zdobyć wiedzę o zgryzie pacjenta oraz relacjach pomiędzy poszczególnymi zębami a łukiem zębowym. W naszej klinice wykonanie na miejscu aktualnego zdjęcia pantomograficznwgo jest podstawą opracowania planu leczenia i właściwej oceny stanu uzębienia.