Dla osób samotnych polecane są pieski małych ras, takich jak Chihuahua czy Maltańczyk. Z takim pieskiem można chodzić wszędzie, ponieważ zmieści się w każdej torebce. Wiele osób małe psy ubiera w ubranka, co wydaje im się urocze. Jednak psy tracą wtedy punkt obronny przed innymi psami, ponieważ nie wydzielają swojego naturalnego zapachu (tym bardziej, jeśli psa poperfumujemy perfumami dla psów). Może to spowodować, że pies będzie wystraszony a każde wyjście z domu będzie dla niego męką.
Jeżeli masz wątpliwości, na jakiego psa się zdecydować, to możesz zrobić test wybory odpowiedniej dla Ciebie rasy, który jest dostępny na stronie internetowej.
Pamiętaj, że pies to nie zabawka! Nie dawaj nikomu psa w prezencie na urodziny czy pod choinkę! Pies jest równoznaczny z obowiązkami. Jeśli nie masz domu z ogrodem to pamiętaj, że niezależnie od pogody (czy deszcz, czy śnieg, czy upał), będziesz musiał go wyprowadzać co najmniej 3 razy dziennie. Po powrocie ze spaceru do mieszkania w deszczowy dzień, będziesz musiał umyć psy łapy, a nierzadko również podbrzusze.
Tak więc podsumowując można stwierdzić, że owszem, pies jest najlepszym przyjacielem człowieka, ale oprócz tego wymaga poświęcenia sporej ilości czasu oraz pieniędzy.