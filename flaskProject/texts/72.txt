Sprzęt oferuje bardzo dobrą jakość dźwięku oraz połączenie z całym przekrojem urządzeń Bluetooth, od komputerów, po smartfony, od macOS i iOS, po Windowsa i Androida. Na Androidzie i iOS jest dostępna aplikacja do sterowania funkcjami słuchawek.
Dodatkowych funkcji mamy tu sporo, bowiem słuchawki mają płytki dotykowe służące do obsługi. Gesty na płytkach możemy zmieniać w aplikacji. Aplikacja pozwala też zmienić charakterystykę grania słuchawek dzięki kilku wbudowanym presetom.
Galaxy Buds+ nie mają aktywnej redukcji szumu, ale dzięki dokanałowej konstrukcji świetnie izolują od otoczenia w sposób pasywny. Izolacja jest na tyle dobra, że słuchawki oferują tryb przejrzystości, w którym zewnętrzne mikrofony wpuszczają dźwięki otoczenia do środka słuchawek.
Całośc jest zamknięta w miniaturowym etui, które doładowuje słuchawki. Na jednym ładowaniu słuchawki mogą grać aż przez 11 godzin, a etui pozwala zapewnić drugie tyle czasu odtwarzania. Obudowę naładujemy przewodem USB-C lub bezprzewodowo. Jeśli chodzi o specyfikację, słuchawki obsługują Bluetooth 5.0 LE oraz kodeki AAC i SCS