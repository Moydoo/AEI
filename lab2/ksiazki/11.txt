Często nie sięgamy po książki, ponieważ… czujemy presję. Wszyscy wokół biorą udział w czytelniczych wyzwaniach w stylu “W tym roku przeczytam tysiąc pięćset sto dziewięćset książek”, albo chwalą się w mediach społecznościowych kolejnymi ambitnymi tytułami w swojej bibliotece. Czy każdy musi czytać dużo i ambitnie? NIE! Co więcej, wcale nie musisz czytać książek od deski do deski – bo po co męczyć się przy nudnej lekturze, ktora nie przypadła Ci do gustu? Pamiętaj:
czytaj dla swojej przyjemności – nie musisz od razu porywać się na klasykę literatury.
5 minut jest lepsze, niż nic – często mając te 5 minut myślimy “nie opłaca się zaczynać; a co jeśli zamiast nad tym myśleć, po prostu zaczniesz?
czytaj książki tak, jak artykuły w Internecie – jeśli książka Ci się nie spodoba, to po prostu sobie ją odpuść. Nikt nie każe Ci kończyć nieciekawej lektury pod groźbą kary!
nie czytaj od deski do deski – pomijanie nudnych fragmentów jest ok, zwłaszcza, jeśli i tak nic nie wnoszą do fabuły czy treści
Zbuduj nawyk codziennego czytania.
