Dzięki ebooków mam także książki zawsze przy sobie – na telefonie, czytniku, iPadzie – zawsze przynajmniej jedno z tych urządzeń jest ze mną. Niezależnie od tego, czy aktualnie podróżuję, stoję w kolejce do kasy czy akurat mam wolny kwadrans przy kawie, książka jest tuż obok, praktycznie w kieszeni. Swoją drogą, nie wyobrażam już sobie latania samolotami bez zapasu ebooków do czytania (offtop: i wyciszających słuchawek – w tym przypadku AirPodsy Pro naprawdę dają radę!)
Lub wypróbuj audiobooków. Mój kolejny game changer w kwestii czytania większej ilości książek to audiobooki. Za namową znajomego wypróbowałam Storytel i to był strzał w dziesiątkę. Tak oto wysłuchałam “Kroków w nieznane” Richarda Bransona opalając się na słonecznych plażach Majorki. Usługa została ze mną na dłużej – do tej pory chętnie włączam sobie na słuchawkach audiobooka np. podczas sprzątania, gotowania, spacerów, czy zakupów. Dzięki temu udaje mi się “wyrwać” na przyswajanie książek dodatkowy czas. Przesłuchiwanie audiobooków podczas tych zajęć również całkiem nieźle mi uświadomiło, jak wiele czasu codziennie poświęcamy na rzeczy, które po prostu muszą się wydarzyć, a których bardzo często nie uwzględniamy np. w naszych planach dnia. Pouczające! 

