Kot dachowiec, czyli wolnożyjący kot, dożywa na wolności około 8 lat. Jednak w warunkach domowych, odpowiednio karmiony i regularnie szczepiony oraz przebadany kot może dożyć wieku 15-20 lat. Jeżeli zaś chodzi o tryb życia, to kotki domowe przebywają blisko ludzi. Jest to gatunek terytorialny, dlatego znaczą teren poprzez ocieranie się swoim ciałem oraz posikiwanie moczem. Jednak po wykastrowaniu nie czują potrzeby walki o terytorium i mogą zaniechać tych czynności. Chcesz mieć kota w domu? Sprawdź koniecznie ten artykuł z porównaniem kota rasowego i dachowca.
Ciężko jest jednoznacznie określić wygląd kota domowego. W zależności od rasy, cechy kota są inne. Różnią się wielkością, umaszczeniem, długością sierści, jak i charakterem. Wygląd kota domowego będącego persem różni się diametralnie od kota syjamskiego. Koty domowe mogą mieć płaski, średni lub długi pyszczek. Ogon może być długości ich ciała, nieco krótszy lub mogą być go pozbawione. Ich waga może wynosić od 2,5 kg do nawet 12 kg (największy kot domowy to kot rasy Maine Coon), więc mogą być smukłe lub umięśnione. Wygląd kota domowego jest uzależniony o tego, czy ten kot jest hodowlany, czy rozmnażający się bez nadzoru człowieka.
Jakie jednak można wymienić wspólne cechy kota domowego? Wszystkie kocięta rodzą się bezzębne, potem wyrasta im 26 zębów mlecznych, które wypadają i zostają zastąpione przez 30 zębów stałych. Kotki domowe mają zaokrągloną głowę oraz duże oczy z pionowymi źrenicami. Mają włosy czuciowe tzw. wibrysy, które znajdują się na policzkach, nad oczami, na górnej wardze oraz na kończynach (po wewnętrznej stronie przednich łap). Kot domowy ma pazury zakrzywione, ostre. Może je chować i wysuwać według upodobania.