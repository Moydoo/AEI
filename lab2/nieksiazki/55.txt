Jeżeli nie zależy Ci na kupnie psa rasowego, to warto odwiedzić pobliskie schronisko dla bezdomnych psów. Możesz tam wybrać takiego pieska, jaki Ci się tylko spodoba, a zapewniam, że wybór będzie ogromny. Piesek będzie Ci wdzięczny do końca życia i z pewnością nie będziesz żałować tego wyboru.
Niestety wyżej wymienione wydatki nie są jedynym kosztem utrzymania pupila. Należy pamiętać, że pies musi zostać zaszczepiony przeciw wściekliźnie, nosówce oraz innym chorobom, a także dwa razy do roku musi zostać odrobaczony (bierzemy pod uwagę tylko taką sytuację, w której pies będzie mieszkał w domu razem ze swoimi właścicielami, nie w budzie). Jeżeli nie chcesz, aby Twój pies lub suka rozmnażali się, to możesz wykonać zabieg sterylizacji. Pamiętaj, aby psa powierzyć w ręce odpowiedzialnych weterynarzy z doświadczeniem.
