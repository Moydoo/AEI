Drugą niespodzianką kwietniowej edycji indeksu TIOBE jest powrót na salony języka Fortran. Był to pierwszy komercyjnie dostępny i łatwy w pisaniu język programowania. Powstał pod koniec lat 50. XX w. Mimo tak zaawansowanego wieku, jest on wciąż zrozumiały nawet dla programisty widzącego kod napisany w nim po raz pierwszy w życiu.
Fortran zaprojektowany został jako język przeznaczony do pisania programów obliczeniowych, statystycznych i matematycznych. Tworzono w nim obliczenia inżynierskie oraz symulacje, a formalnie rozwijany jest do dziś. Podejrzewam, że nie powstaje w nim wiele nowych rozwiązań, ale na pewno w Europie Zachodniej oraz w Stanach Zjednoczonych jest wiele systemów typu legacy, których trzeba wciąż utrzymywać. Są to często systemy bankowe czy finansowe napisane niegdyś w Fortranie.
Jeżeli weźmiemy pod uwagę ten fakt, oraz to, że potrzebujemy przetwarzać ogromne ilości danych, to można wytłumaczyć powrót Fortrana do rankingu, pomimo faktu, że najpopularniejszy w tym zastosowaniu jest Python.
Dinozaur powraca na top po ponad 10 latach. Witamy z powrotem, Fortranie - napisali twórcy indeksu Tiobe w comiesięcznym komentarzu.
W pierwszej dziesiątce najpopularniejszych języków znalazły się: C, Java, Python, C++, C#, Visual Basic, JavaScript, Assembly language, PHP, oraz SQL.