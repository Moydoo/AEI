Od wielu lat specjaliści zastanawiali się co zrobić z gromadzącą się w elektrowni radioaktywną wodą. Ostatecznie stanęło na tym, że służby będą starały się na ile to możliwe oczyścić wodę, rozcieńczyć pozostały w oczyszczonej wodzie tryt i ostatecznie uwolnić wodę do oceanu rozkładając ten proces na trzy kolejne dekady.
Choć wydaje się, że jest to jedyne rozwiązanie problemu, to w Japonii spotyka się on z ogromną krytyką, szczególnie wśród przedstawicieli przemysłu rybnego. Podkreślają oni, że w momencie gdy do oceanu trafi radioaktywna woda, nikt nie będzie chciał kupować ryb złowionych w tym regionie. Jakby nie patrzeć, nawet teraz wiele krajów zakazuje importu ryb złowionych w prefekturze Fukushima. Po uwolnieniu wody, sytuacja może jedynie się pogorszyć.


