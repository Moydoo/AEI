Ciekawym podejściem jest również sposób patrzenia Platona na zagadnienia kosmologii. Uważał on, iż twórcą świata jest Demiurg, czyli “boski budowniczy”, który jest dobry i tworzy najlepszy świat jak to tylko możliwe i w tym celu wzoruje się na ideach. Buduje go z materii, czyli wiecznego tworzywa, które może przyjmować wszelkie kształty. Demiurg łączy zatem wieczny byt – Ideę – z wiecznym niebytem, czyli materią. Trzecim ważnym elementem jest dusza świata, gdyż według Platona dusze przysługują nie tylko istotom żyjącym, ale również planetom i całemu wszechświatowi (zarówno planety, jak i wszechświat, pozostają w ruchu, a tym co je wprawia w ruch może być przecież tylko dusza). Posiadając duszę ? świat ma więc rozum!  Z jednej strony panuje więc w świecie harmonia (świat ma kształt kulisty, porusza się po torze przypominającym okrąg, wszystko w przyrodzie dąży do idealnego kształtu), jednak z drugiej strony materia, z której świat jest zbudowany, nie ma elementu boskiego, a więc ma on również elementy niedoskonałe, które powodują, że nie jest (on) w pełni rozumny.
