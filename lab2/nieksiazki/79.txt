Gdybym miał określić, co cechuje dzisiejszy świat, użyłbym słowa hedonizm oraz erotyzm. Te dwa określenia oddają w idealny sposób to, na czym społeczeństwo skupia się w dzisiejszym świecie i choć nie uważam tego, za coś, z czego możemy być dumni, to jednak niesamowicie drażni mnie ta udawana “delikatność” wśród odbiorców. Temat seksualności był poruszany od dawien dawna i nie powinniśmy mając 20 lat + wracać do przedszkola reagując na takie treści niczym małe dzieci. Naturalnie, iż nie należy przesadzać również w drugą stronę, jednak ta część “sztuki współczesnej” , która odkrywa ironiczną prawdę o człowieku ( przedstawia go często jako pozbawioną zahamowań, maszynę do reprodukcji nieumiejącą przeciwstawić się namiętności), posiada właśnie ten atut w postaci możliwości bycia w tym wszystkim komicznie brutalnym. Ludzie przywykli już do Michałów Aniołów, Rubensów. Chcą czegoś nowego, kontrowersyjnego. Ale tylko w środku, na zewnątrz nie śmią przyznać, iż potrafią być grzeszni i niegrzeczni. Sztuka współczesna dla mnie, zwłaszcza w tematyce erotyki, to kwintesencja kontrastu i konfrontacji tego, co odbiorca czuje, z tym, co powinien czuć. Dająca możliwość zarówno refleksji, jak i potrafiąca doprowadzić do wewnętrznego samobójstwa. Ale czy sztuka sama w sobie nie powinna być właśnie swoistym katharsis?
