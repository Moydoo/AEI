Równie istotny jest loft główki kijka. Godne polecenia są ćwiczenia w bunkrze ze wszystkimi wedge’ami. Pitching wedge’a można użyć do dłuższych uderzeń, gap wedge’a do średnich, sand wedge’a – do krótszych, a lob – wedge’a do bardzo krótkich lub z głębokich bunkrów. Kolejna ważna kwestia to ilość piasku pomiędzy główką kija i piłką w impakcie. Wszystko zależy tutaj od głębokości i położenia divota. Pierwsze z nich uzależnione jest od płaszczyzny swingu, a to z kolei związane jest postawą ciała. Gdy divoty są zbyt głębokie, to znak, że swing jest zbyt pionowy i należy zredukować pochylanie się nad piłką. Z kolei kiedy są one za płytkie lub ich nie ma, oznacza to, że swing jest zbyt płaski i należy zadbać o nieco mocniejsze pochylanie się do przodu. Co do położenia divota, czyli miejsce, w którym gracz uderza o piasek, warto pamiętać o zasadzie, zgodnie z którą im ręce szybciej się poruszają, tym szybciej można uderzyć w piasek, a im szybciej obróci się ciało, tym później pojawi się divot. Jako że poprawnie wykonany divot odgrywa kluczową rolę dla dobrego uderzenia z bunkra, warto regularnie wykonywać poniższe ćwiczenie. Rysujemy linię w miejscu, w którym chcemy uderzyć piasek i prowadzimy ją między stopy. Następnie kreślimy wzdłuż nich kilka divotów i ćwiczymy je dokładnie w tych miejscach. Po każdym uderzeniu warto zastanowić się, czy divot nie był zbyt głęboki lub za płaski, albo czy nie został wykonany zbyt późno lub za wcześnie.