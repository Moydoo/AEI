Trzeba wiedzieć, że parkour to sport z gatunku tych ekstremalnych. Co to oznacza? Twój organizm będzie narażony na duże przeciążenia. Możesz ćwiczyć, pod warunkiem, że z Twoim zdrowiem jest wszystko w porządku. Co ważne, za tę dyscyplinę powinny się brać osoby dorosłe, które już przestały rosnąć. Układ kostny nastolatka może być nieprzygotowany na taki wysiłek. Jeżeli nigdy nie grzeszyłeś nadmierną aktywnością fizyczną, to początkowe treningi mogą okazać się dla Ciebie zbyt trudne. Nie rezygnuj jednak po pierwszych porażkach i pamiętaj, że tylko dzięki regularnemu treningowi jesteś w stanie osiągnąć spektakularne efekty. Zanim wybierzesz się na pierwszy trening, to odwiedź swojego lekarza. Zasięgnij u niego konsultacji, czy Twój stan zdrowia pozwala na przygodę pod tytułem sport ekstremalny w miejskiej przestrzeni.