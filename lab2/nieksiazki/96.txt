W średniowieczu techniki plecenia makram służyły do wytwarzania narzut na fotele i łóżka, serwetek, lambrekin czy ozdób ściennych. Obecnie możliwości te znacznie się zwiększyły i z makram można zrobić prawie wszystko. Klasyczny wyrób makramowy to ozdoba ścienna. Tego typu dekoracje cieszą się dużym zainteresowaniem podczas organizacji wesel, gdzie służą jako ozdoba stołu młodej pary lub ściany za ich miejscami. Dużą popularnością cieszą się również wyroby modowe oraz galanteria, szczególnie wyjątkowe są plecione sukienki, torebki czy swetry. Makrama stanowi także idealny materiał dekoracyjny wykorzystywany w projektowaniu pomieszczeń w stylu boho czy ekologicznym. Meble np. krzesła, hamaki, namioty czy huśtawki dla dzieci, półki na gazety, firanki, abażury do lamp, kwietniki czy lustra to tylko niektóre z pomysłów na wykorzystanie makramy w tworzeniu designu mieszkania. Kobiety interesujące się starożytną technika zaplatania potrafią również stworzyć oryginalną biżuterię, w tym niepowtarzalne, klimatyczne kolczyki w różnych wzorach i kolorach.