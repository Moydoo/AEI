Biblioteka Narodowa donosi, że 62% dorosłych Polaków nie czyta w ogóle książek. Ponad 95% spośród tej grupy dodatkowo o książkach nie rozmawia, nie wypożycza ich, nie otrzymuje w prezencie ani nie wybiera ich dla innych.
W tym samym badaniu Biblioteka Narodowa definiuje także omniczytelników – to ludzie, którzy przeczytali minimum 3 strony tekstu w ciągu ostatnich 2 tygodni, a w ciągu roku minimum 1 książkę (niekoniecznie w całości), choć jedno czasopismo i coś chociażby raz w Internecie. Nawet przy tak niewygórowanych wymaganiach takich ludzi jest w Polsce jedynie 20%.
Wiadomo też, że czytamy dużo mniej niż inne nacje europejskie – Czesi, Skandynawowie, Anglicy lub Niemcy –  w których ok. 70-80% dorosłych czyta choć jedną książkę rocznie. Powstaje zatem pytanie, czy nasze słabe wyniki powinny martwić. Czy naprawdę jest o co walczyć? A może czytanie książek stanowi jakąś wartość per se? Odpowiedzi na te pytania są twierdzące. Dostarczają ich dostępne od lat wyniki badań naukowych.
Powód pierwszy: czytanie tworzy połączenia synaptyczne.
