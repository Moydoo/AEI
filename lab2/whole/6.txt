Czytanie książek uspokaja. Z jednej strony może się to wydawać oczywiste – przecież koncentrując się na lekturze, odrywamy naszą uwagę od natrętnych myśli lub stresujących sytuacji. Okazuje się, że kwestią tą zajęli się naukowcy. Jak wynika z badań dr Davida Lewisa z Mindlab International na University of Sussex, czytanie obniżało poziom stresu aż o 68%! Co ciekawe, tuż za czytaniem uplasowało się słuchanie muzyki (62%).
Książki poprawiają myślenie analityczne i rozwijają. Jak wspomniałam wyżej, czytanie wymaga od nas przyswajania i analizowania sporej ilości nowych informacji. Nieoczywiste zwroty akcji, niespodziewane zakończenia, czy poznawanie nowych obszarów wiedzy sprawiają, że wraz z ilością przeczytanych książek wzrasta także nasza umiejętność analitycznego myślenia. Co ciekawe, wg. prof. Anne E. Cunningham z University of California w Barkley, oczytane osoby dużo lepiej wypadają we wszelkich testach na inteligencję.
