Podstawową kwestią będą środki na zakup znaczków. Choć może się wydawać, że zbieranie znaczków to niedrogie hobby, to w rzeczywistości najciekawsze i najrzadsze okazy są wysoko wyceniane. Znacznie tańsze są popularne kolekcje znaczków, w które warto się zaopatrzyć przy rozpoczynaniu przygody z filatelistyką.
Najważniejszym elementem potrzebnym do wyposażenia będzie klaser, w którym można bezpiecznie przechowywać znaczki. Jest to kwestia o tyle istotna, że na wartość każdego znaczka wpływa także jego stan, czyli zagięcia, zadrapania czy wyblaknięcia koloru.
Jednym z przydatnych w kolekcjonowaniu znaczków narzędzi jest pinceta. Z wyglądu przypomina ona tradycyjną pęsetę, jednak ma zaokrąglone końce, tak by nie uszkodzić znaczków. Pinceta przydaje się do bezpiecznego umieszczania znaczków w klaserze.
Niezbędne elementy wyposażenia filatelisty można zakupić w profesjonalnych sklepach zajmujących się dystrybucją numizmatyki oraz filatelistyką.