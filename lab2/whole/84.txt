O czym warto pamiętać, aby móc jeździć konno w sezonie zimowym? Przede wszystkim należy zdawać sobie sprawę z tego, że trudne warunki wymagają odpowiedzialności zarówno za siebie, jak i za zwierzę. Koniecznie jest tutaj zachowanie szczególnej ostrożności i bardzo dokładne zaplanowanie treningu. Poruszając się po zaśnieżonym terenie, koń wkłada w to znacznie większy wysiłek. Co za tym idzie, taka przejażdżka nie może być zbyt długa, aby nie przemęczać zwierzęcia. Przyzwyczajony do stajni koń potrzebuje sporo czasu, aby przystosować się do poruszania się po nierównym, zamarzniętym podłożu. Warto więc postawić na nieco wolniejsze tempo, które ograniczy pocenie się konia, skutecznie chroniąc go przed ewentualnym przeziębieniem. Jeśli zaplanowane są postoje, warto zabrać ze sobą derkę, która zabezpieczy mięśnie zwierzęcia przed wychłodzeniem. Kolejna bardzo ważna kwestia, o której należy pamiętać podczas jazdy konnej zimą, jest rozgrzanie wędzidła. Przed włożeniem go do pyska zwierzęcia, pocieramy je kilkakrotnie w dłoniach. Zagwarantuje to koniowi należyty komfort w czasie przejażdżki. Dodatkowo warto zaopatrzyć się w specjalne antypoślizgowe wkładki pod podkowy, dzięki którym zwierzę będzie się mogło poruszać w pełni bezpiecznie nawet po najbardziej oblodzonych drogach. Przed rozpoczęciem zimowego treningu należy zadbać o rozgrzewkę dla konia, tak aby jego mięśnie były gotowe do wzmożonego wysiłku. Po zakończonej jeździe osuszamy zwierzę z potu i dopiero wówczas odstawiamy je na padok lub do stajni. W mroźne dni warto zabrać ze sobą wysokoenergetyczną przekąskę oraz termos z rozgrzewającym napojem. Tak intensywna aktywność fizyczna może bowiem prowadzić do odwodnienia. Jazda konna zimą powinna się odbywać na sprawdzonym terenie, na którym nie będziemy musieli obawiać się o różnego rodzaju przeszkody na łąkach, głębokie jary czy zaspy śnieżne.