Umiejętność czytania mapy będzie niezwykle pomocna przy wędrówkach, zwłaszcza górskimi szlakami. Z map korzystają także biegacze długodystansowi na zawodach, gdy zawodzi oznakowanie tras biegowych. Bez umiejętności czytania mapy trudno też sobie wyobrazić start w zawodach na orientację. A takie imprezy coraz gęściej pojawiają się w różnych regionach naszego kraju. Mapa to jedno, a drugie to kompas – również nim warto umieć się sprawnie posługiwać. Dzięki niemu bezbłędnie można określić kierunek geograficzny. Co z tego, że wiesz, w którym miejscu na mapie się znajdujesz, jeżeli nie będziesz wiedzieć, gdzie jest północ, a gdzie południe i w którą stronę podążać? Kompas pomaga zorientować mapę – a dzięki temu szybciej odnajdziesz się w trudnym terenie, nawet w takim, w którym znajdujesz się po raz pierwszy w życiu. Chcesz zadbać o to, aby Twoje wyprawy były bezpieczniejsze i chcesz mieć pewność, że zawsze dotrzesz do celu? Naucz się korzystać z mapy i kompasu!