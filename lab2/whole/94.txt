W paintballu gra nie polega tylko na celowaniu i strzelaniu. W dużej mierze istotna jest taktyka i analiza. Dlatego też, zanim zaczniemy grę, możemy sobie zwizualizować trasę, którą pobiegniemy, jak zachowamy się w konkretnej sytuacji, czy też gdzie urządzimy zasadzkę na przeciwnika. Warto także wyznaczyć sobie linię pola gry, dzięki której znacznie łatwiej będzie zachować rytm gry. Planowanie na wypadek różnych sytuacji jest bardzo ważne. Tak zwane przygotowanie planu B, czy nawet C, daje nam większe możliwości uniknięcia porażki i zaoszczędzenia czasu. Istotna jest także zasada trzymania markera tuż przed sobą, tym bardziej, jeśli poruszamy się po terenie z górkami. Dzięki temu będziemy celować dokładnie tam, gdzie biegniemy i gdzie patrzymy. Ponadto szybciej ustrzelimy przeciwnika niż on nas.