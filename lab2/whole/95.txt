Warto wspomnieć o jeszcze jednej różnicy występującej pomiędzy paintballem a ASG. W przypadku paintballa to, że ktoś został trafiony, widać na pierwszy rzut oka – na odzieniu wierzchnim pojawia się kolorowa plama. W przypadku ASG cała zabawa oparta jest na zasadach fair play. Uderzenie niewielką kulką nie pozostawia na umundurowaniu żadnego śladu. Honorowy zawodnik sam przyzna się poprzez podniesienie do góry ręki, że został trafiony. Prowadząc rozgrywkę ASG, należy pamiętać przede wszystkim o bezpieczeństwie uczestników. Każda osoba biorąca udział w rozgrywce powinna mieć założone specjalne okulary, gdyż przypadkowe trafienie plastikową kulką w oko może w skrajnym przypadku skończyć się nawet utratą wzroku. Okulary do ASG powinny posiadać stosowny atest potwierdzający ich bezpieczeństwo.
