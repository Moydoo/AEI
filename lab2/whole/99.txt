O prawdziwym szczęściu mogą mówić osoby, które swój pierwszy sprzęt wędkarski otrzymały w prezencie od kogoś z bliskich. Z taką wędką będziesz sentymentalnie związany do końca swoich dni. Jeżeli masz nieco mniej szczęścia i o swój pierwszy wędkarski sprzęt musisz zadbać samodzielnie, to zapewne stajesz przed dylematem czy inwestować w nową wędkę, czy może lepszym rozwiązaniem będzie zakup wędki z drugiej ręki. W tym przypadku sporo będzie zależało od tego, jakimi środkami finansowymi dysponujesz.
Jeżeli zakup nowego sprzętu wędkarskiego nie stanowi dla Ciebie problemu, a w dodatku jesteś głęboko przekonany o tym, że łowienie ryb to nie tylko chwilowa zajawka, a pasja, którą będziesz chciał systematycznie rozwijać przez przynajmniej kilka kolejnych lat, to zdecyduj się na wędkę ze sklepu dla wędkarzy. Jeżeli jednak masz ograniczony budżet, a w dodatku chcesz sprawdzić, czy spędzanie wielu godzin nad zbiornikiem wodnym to atrakcja skrojona na Twoją miarę, to lepszym wyborem może okazać się sprzęt używany. Zawsze jednak przed zakupem upewnij się, w jakim stanie jest wędka – dzięki temu unikniesz wielu przykrych niespodzianek.